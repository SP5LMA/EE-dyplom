\chapter{Telechronika stosowana}

Rozdział kolejny po ,,Wstępie'' zawiera podstawy teoretyczne, czyli informacje znane specjalistom i~dostępne w~literaturze przed rozpoczęciem realizacji danej pracy dyplomowej. Tytuł rozdziału i~podrozdziałów muszą być konkretne i~bezpośrednio powiązane z~tematem pracy dyplomowej.

Między tytułem rozdziału a~podrozdziału musi być choćby krótki tekst. Może to być na przykład ogólne wprowadzenie czytelnika w~ten rozdział.

Oto przykładowe odwołanie do literatury~\cite{fowler2009}. Chcąc odnieść się do kilku pozycji jednocześnie, trzeba ich znaczniki wpisać po przecinku~\cite{maxwell1865,leksinski1995}. Jeśli pozycji literaturowych podamy więcej to \LaTeX może połączyć je w~zakres tak jak w~tym przykładzie~\cite{fowler2009, maxwell1865, leksinski1995}. Można też odnieść się do konkretnej strony~\cite[s.~38]{leksinski1995}. 

Znak tyldy przed wywołaniem \texttt{cite} ,,skleja'' odnośnik z~poprzedzającym je słowem za pomocą tak zwanej ,,twardej'' spacji. Kropka kończąca zdanie znajduje się za odnośnikiem bibliograficznym. Wówczas jest to prawidłowe odwołanie do bibliografii.

Znacznik ,,fowler2009'', ,,maxwell1865'' i~tak dalej to identyfikatory pozycji bibliograficznych. Przekształceniem identyfikatorów na konkretne numery zajmuje się \LaTeX{}. Noty bibliograficzne mają określoną strukturę i~powinny znajdować się w~osobnym pliku, najlepiej o~nazwie zgodnej z~nazwą głównego pliku \TeX{owego} ale z~rozszerzeniem ,,bib'', czyli dla tego szablonu: \texttt{EE-dyplom.bib}. Plik ten jest plikiem tekstowym i~do jego modyfikacji nie potrzeba specjalistycznych narzędzi. Środowiska dedykowane edycji plików \LaTeX{owych}, takie jak \href{https://www.texstudio.org/}{TeXstudio} oraz \href{https://kile.sourceforge.io/}{Kile} mają wbudowane funkcje wspierające tworzenie not bibliograficznych.

Ponadto można wspomóc się aplikacjami do zarządzania bibliografią, takimi jak \href{https://www.jabref.org/}{JabRef}, \href{https://www.zotero.org/}{Zotero} albo \href{https://userbase.kde.org/KBibTeX}{KBibTex}. Są to programy otwartoźródłowe, wolne, darmowe i~wieloplatformowe przy czym Zotero zachęca do skorzystania z~opcjonalnego, odpłatnego przechowywania informacji w~chmurze. Alternatywnie można posłużyć się aplikacjami komercyjnymi: \href{https://www.mendeley.com/}{Mendeley} albo \href{https://endnote.com/}{Endnote}. Programów takich jest więcej a~ich przegląd znajduje się \href{https://en.wikipedia.org/wiki/Comparison_of_reference_management_software}{na Wikipedii}.

Ułatwieniem w~edycji tego pliku może być to, że serwisy takie jak IEEE Xplore pozwalają na pobranie cytowania w~standardzie BibTeX. Mamy wówczas niemal pewność, że składnia w~pliku \texttt{EE-dyplom.bib} jest poprawna a~nota bibliograficzna zawiera komplet potrzebnych informacji. Inne serwisy gromadzące publikacje naukowe zazwyczaj mają podobne funkcje.

Każda zmiana pliku z~bibliografią wymaga jego rekompilacji. W~tym szablonie stosowany jest do tego program Biber. Zatem kompilacja odbywa się w~trzech krokach:
\begin{itemize}
	\item kompilacja pliku(-ów) *.tex -- rozpoznanie potrzebnych identyfikatorów not bibliograficznych za pomocą pdf\LaTeX{a},
	\item kompilacja pliku *.bib -- wydzielenie i~sformatowanie potrzebnych not bibliograficznych za pomocą Bibera,
	\item kompilacja pliku(-ów) *.tex -- podstawienie numerów pod identyfikatory i~dołączenie bibliografii za pomocą pdf\LaTeX{a}.
\end{itemize}
W~Overleaf i~wielu programach liczne kroki kompilacji są skonsolidowane i~mogą nawet nie być widoczne. 

W tym szablonie noty bibliograficzne są sortowane w~kolejności ich przywołania w~tekście. Czyli w~treści ,,numerki'' pierwszych odwołań do bibliografii będą pojawiały się po kolei i~będą zgodne z~numeracją w~bibliografii. Dzieje się to automatycznie, również po zmianie kolejności przywołań literatury, więc nie trzeba się o~to martwić.

Co do zasady Biber umieści w~bibliografii tylko te noty bibliograficzne, które chociaż raz zostaną przywołane w~tekście. Dlatego w~pliku \texttt{EE-dyplom.bib} można przygotować sobie bibliografię ,,na zapas'' i~jednak z~niej nie skorzystać. Aczkolwiek należy pamiętać o~uruchomieniu Bibera przed ostateczną kompilacją pracy w~celu uporządkowania bibliografii. Jest poważnym błędem pozostawienie w~dokumencie takich not bibliograficznych, które nie są przywołane w~tekście.

\section{Podstawy psioniczne telechroniki}

Należy krótko opisać podstawy teoretyczne podejmowanego zagadnienia. W~tym celu trzeba powoływać się na literaturę -- książki, artykuły z~czasopism specjalistycznych i~branżowych oraz dokumenty techniczne takie jak patenty i~standardy.

Płatne serwisy udostępniające takie materiały są dostępne dla pracowników i~studentów PW dzięki \href{https://bg.pw.edu.pl/}{Bibliotece Głównej PW}, po zalogowaniu kontem bibliotecznym. Warte polecenia:

\begin{itemize}
	\item \href{http://eczyt.bg.pw.edu.pl/han/SpringerLink}{SpringerLink}
	\item \href{http://eczyt.bg.pw.edu.pl/han/Wiley}{Wiley Online Library}
	\item \href{http://eczyt.bg.pw.edu.pl/han/TaylorandFrancis}{Taylor and Francis Online}
\end{itemize}

Dodatkowe miejsca pozyskiwania wartościowych źródeł:

\begin{itemize}
	\item \href{https://www.nist.gov/}{National Institute of Standards and Technology}
	\item \href{https://www.etsi.org/}{European Telecommunications Standards Institute}
	\item \href{https://www.uspto.gov/}{United States Patent and Trademark Office}
	\item \href{https://www.epo.org/en}{European Patent Office}
	\item \href{https://patents.google.com/}{Google Patents}
\end{itemize}

\section{Przegląd stanu wiedzy}

Tytuł drugiego podrozdziału może pozostać taki, jak jest teraz. Przegląd stanu wiedzy to krytyczna analiza \underline{aktualnych} badań naukowych w~tematyce pracy dyplomowej. Aktualne publikacje naukowe to takie, które zostały opublikowane do kilku lub kilkunastu lat wstecz, w~zależności od zagadnienia. Ten fragment pracy dyplomowej powinien zostać oparty o~artykuły z~czasopism naukowych i~specjalistycznych. Polecane źródła:

\begin{itemize}
	\item \href{http://eczyt.bg.pw.edu.pl/han/ieee-import/}{IEEE}
	\item \href{http://eczyt.bg.pw.edu.pl/han/ScienceDirectOnLine}{Science Direct}
	\item \href{http://eczyt.bg.pw.edu.pl/han/ACMDigitalLibrary}{ACM}
	\item \href{https://pubmed.ncbi.nlm.nih.gov/}{NIH PubMed}
	\item \href{https://www.mdpi.com/}{MDPI}
	\item \href{https://arxiv.org/}{arXiv}
	\item \href{https://hal.science/}{Hyper Articles en Ligne}
\end{itemize}

Analiza literatury to nie jest zbiór przypadkowych ,,pozycji bibliograficznych'' z~wyszukiwarki internetowej! Musi ona:

\begin{itemize}
	\item ściśle wiązać się z~tematem pracy,
	\item poziomem złożoności odpowiadać zakresowi pracy dyplomowej, 
	\item kierować tekst pracy na drodze ,,od ogółu do szczegółu'' w~stronę rozdziału następnego, czyli do realizacji części ,,autorskiej''.
\end{itemize}

Praca magisterska ze względu na konieczny w~niej ,,wątek badawczy'' powinna bazować na szerszym zakresie literatury, która nie tylko zostanie omówiona ale również poddana krytycznej analizie.

